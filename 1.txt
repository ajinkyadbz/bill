१/२/३/४
ज्ञानदेव श्रोत्यांना सांगू लागले- हा गीतेचा अकरावा अध्याय असा आहे की ह्यात पार्थाला विश्र्वरुपाची भेट होईल- दोन साहित्यरसांनी भरलेले कथानक यात आहे. शांतरसाच्या घरी येथे अभ्र्द्रुतरस पाहुणा आला आहे आणि इतर जे रस आहेत त्यांनाही त्या पाहुण्याच्या पंत्कीचा मान मिळालेला आहे. वधुवरांचा विवाह होतो त्या आनंदात वऱ्हाडी माणसांनी, स्रिया इत्यादिंनाही, लुगडी व दागिने वगैरे मिळतात त्याप्रमाणे या  मराठी भाषेच्या सुखासनावर इतरही रस मोठ्या आनंदाने मिरवत आहेत. पण त्या सर्वांत शांतरस व अभ्र्द्रुतरस  हे डोळयांच्या ओंजळीने प्राशन करावे इतके स्पष्ट आहेत. श्रीविष्णू व शंकर हे दोघे जणू प्रेमाने एकमेकांना भेटण्यास आले आहेत असे हे मीलन आहे. (विष्णू हा शांतरस व शंकर हा अभ्र्द्रुतरस  असे उपमेने म्हटले.)
५\६\७\८ 
किंवा अमावास्येच्या दिवशी सूर्य व चंद्र हे दोन्ही अगदी जवळजवळ येतात तसा रसांचा मिलाफ येथे झालेला आहे. गंगा व यमुना यांचे ओघ एकत्र मिळतात तसे हा अध्याय म्हणजे दोन्ही रसांचे प्रयागासारखे संगमचे स्थान झाले आहे,म्हणून प्रयागश्रेत्री जसे  स्नान करतात तसे सारे जग या अकराव्या अध्यायात सुस्नात होते,शुचिर्भूत होते. त्या दोन्ही रसांचे जे स्पष्ट असे दोन ओघ आहेत त्यांत गीतारूपी गुप्त सरस्वती नदी आहे. अर्थात हा त्रिकोणी संगमच झाला आहे! माझ्या गुरूंनी ,उदार अशा निवृत्तिनाथांनी माझ्या निमित्ताने या गीतार्थाच्या श्रवणाच्या  माध्यमातून या 'प्रयाग' तीर्थात प्रवेश करणे सर्वांना सुलभ करून दिले आहे. ( श्रवणानेच लोक पावन होतील)
९\
संस्कृंतमधली गहन असे नदीवरचे तीर तोडून तेथे माझे गरु निवृत्तिदेव यांनी मराठी भाषेचे सुरेघ घाट बांधले आहेत. ते निवृत्तिदेव म्हणजे धर्माचे भांडारच आहेत.
१०\११\१२\१३ 
म्हणून कोणीही येथे, या संगमात, सभ्र्दावानेस स्नान करावे व प्रयागश्रेत्रात जसे माधवाचे दर्शन घेतात तसे येथे भगवंतच्या विश्र्वरूपाचे दर्शन घ्यावे आणि संसाराच्या येरझारा संपवून टाकाव्यात. हे वर्णन आता पुरे करतो . सांगायचे असे कि या अध्यायात सर्व रसवत्ता  अगदी नावारूपास आली आहे आणि जगाला श्रवणसुखाचे राज्यच मिळाले आहे,येथे शांत व अभ्र्द्रुतरस  तर स्वत: प्रमुख आहोतच,शिवाय इतरही रसांना प्रतिष्टा आणि गौरव प्राप्त झालेला आहे. हे वर्णनही कमी पडते. या अध्यायात मोक्षच मूर्तिमंत सन्मुख आला आहे . असा हा देवाचा स्वतःचा विश्रामाचा ठाव असा अकरावा अध्याय आहे आणि अर्जुन केवढा भाग्यवान! भाग्यवंतांचा राजाचा जणू! कारण या पदासही अर्जुन येऊन पोहोचला आहे. 
